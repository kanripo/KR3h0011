# -*- mode: mandoku-view; -*-
#+TITLE: 墨藪
#+DATE: 2015-08-24 23:13:52.711101
#+PROPERTY: ID KR3h0011
#+PROPERTY: BASEEDITION WYG    
#+PROPERTY: JUAN 提要
<pb:KR3h0011_WYG_000-1a>¶
欽定四庫全書　　　　　子部八¶
　墨藪　　　　　　　　　藝術類一(書畫之屬/)¶
　　提要¶
　　　　(臣/)等謹案墨藪二卷舊夲題唐韋續撰續不¶
　　　　知何許人是書唐志亦不著録惟文獻通考¶
　　　　載墨藪十卷引晁公武讀書志曰髙陽許歸¶
　　　　與編未詳何代人鄭氏書目祇五卷又引陳¶
　　　　振孫書録解題曰不知何代所集凡十八篇¶
<pb:KR3h0011_WYG_000-1b>¶
　　　　又一夲二十一篇此夲為明程榮所校刋其¶
　　　　門目上卷五十六種書第一九品書人第二¶
　　　　書品優劣第三續書品第四梁武帝評第五¶
　　　　書論第六論篆第七用筆法并口訣第八筆¶
　　　　陳圖第九又筆陳圖第十下卷張長史十二¶
　　　　意法第十一王逸少筆勢傳第十二指意筆¶
　　　　髓第十三王逸少筆勢傳第十四筆意第十¶
　　　　五晋衛恒等書勢第十六勸學第十七貞觀¶
<pb:KR3h0011_WYG_000-2a>¶
　　　　論第十八書訣第十九徐氏書記第二十唐¶
　　　　朝書法第二十一與振孫所言又一夲合盖¶
　　　　即所見書中所記止於唐文宗栁公權事當¶
　　　　出於開成後人然題為韋續則不知其何所¶
　　　　據也末載宋㕘知政事陳與義法帖釋文刋¶
　　　　誤一卷盖榮之所附後有淳熈七年周必大¶
　　　　跋其書僅七紙然糾劉次莊釋文之誤頗為¶
　　　　精核必大跋稱與義為侍從時奉勑所撰篇¶
<pb:KR3h0011_WYG_000-2b>¶
　　　　頁太少難以单行今仍綴之末簡焉乾隆四¶
　　　　十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
